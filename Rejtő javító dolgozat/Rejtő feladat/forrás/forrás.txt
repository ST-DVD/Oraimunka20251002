Rejtõ Jenõ

Élete ([1][2][3][4] oldalon belüli hivatkozások)

Rejtõ Jenõ (született Reich Jenõ, írói álnevei: P. Howard, Gibson Lavery) (Budapest, Erzsébetváros, 1905. március 29.[1] – Jevdakovo, Kamenkai járás, Voronyezski terület, Szovjetunió, 1943. január 1.) magyar író, kabaré- és színpadi szerzõ, forgatókönyvíró, a magyar szórakoztató irodalom legnépszerûbb képviselõje.

Legismertebb mûvei látszatra ponyvaregények, azonban életmûvét manapság már az irodalmi körök is nagyra értékelik[forrás?]. Kamaszkorában verseket írt (ezeket nem publikálta), majd 1928-tól komor hangulatú novellákat adott közre a napisajtóban. Az 1930-as évek elején kabarédarabokkal és bohózatokkal jelentkezett a pesti színpadokon. Ezzel egyidõben füzetes ponyvákat, majd operetteket, végül – részben külföldi utazásai során szerzett élményeire támaszkodva – kalandregényeket alkotott. Sajátos stílusát egyéni, bizarr humor, váratlan abszurd fordulatok, szürreális, gyakran kispolgári figurák és a társadalom fanyar humorba csomagolt kritikája[2] jellemezte. Legnagyobb sikereit P. Howard álnéven írott regényparódiáival aratta, olvasottsága[3] a két világháború közötti idõszakban Jókai Mórral vetekedett. A pesti mûvészi élet ismert alakja volt, barátság fûzte a kor jelentõs mûvészeihez, így például Karinthy Frigyeshez, Kabos Gyulához, Salamon Bélahoz, Latabár Kálmánhoz is.[4]

Mûvei

Pesti történetek (posztumusz kiadva)

Ezen egy éjszaka (Kabos Gyulának ajánlva, megj. 1969, Albatrosz könyvek)
A boszorkánymester (megj. 1970, Albatrosz könyvek)
...és még sok másik

Híres alakok

Buzgó Mácsing, az igazi Trebitsch, részeg tengerész (nevét Rejtõ való személytõl vette)[235]
Félig Jimmy szállásmester (fregattfõhadnagy), majd elsõ tiszt, egy ideig a Boldogság-sziget nevû állam uralkodója, rendszeresen naplót vezet, "helyesírása" (ami nem éppen helyes) messze földön híres. Meggyõzõdése, hogy a jómód és az ízlés legjobb kifejezõje egy búrkamásli és egy lornyett, mely mindenki más számára idõtlen viselet. Összeférhetetlen Piszkos Freddel, az öreg kapitány rengetegszer becsapta, mégis sokszor összeállnak különbözõ alkalmakkor a haszon reménységében, legyen az életmentõ akció vagy csatahajólópás.
Piszkos Fred, az Öreg kapitány: egykori fregattkapitány, Félig Jimmy örökös bajkeverõje. Mindig magánál hord egy hatalmas revolvert, öltözete egy hatalmas, hónaljban kissé bõ nadrág, és egy elnyûtt kapitánysapka. Karvalyorrú és -karmú alak, aki pénzért bármire hajlandó, kivéve a mosakodást. Kétszemélyi, lelkivilágáról, ha van neki olyan, keveset tudni. Talán apja a Boldogság-szigetek trónöröksödésének, talán megmentett egy egész hajóny embert is. A szingapúri alvilág mitikus alakja, a "Serény mimik" klub tagja, ahova rajta kívül csak egy elvetemült bûnözõ tartozik. Legendás tengeri medve, viszont a legdurvább kikötõi jasszok is félreállnak, ha közeledik. Igaz, ha rejtekezni kell, párját ritka ötletekben. Egy alkalommal a San Francisco-i rendõrség alagsorában lakott, máskor egy poggyászban utazott a Honolulu Star óceánjárón. Delhiben kilopta a háromezer éves Buddha rubin szemét, és egy sorompó piros üvegjelzõjével helyettesítette. Nagy botrány lett, mert amikor a Buddha belsejében fellobogott az örömtüz, az Isten szeme azt hunyorogta a hívõk felé, hogy: Stop!... Stop!... Stop!
Senki Alfonz, Tuskó Hopkins és Csülök (John Fowler) három idegenlégiós, többször megmentették Franciaország becsületét.
Potrien õrmester, Senki Alfonz, Tuskó Hopkins és Csülök ugrásainak állandó célpontja.
Török Szultán (Boulanger úr), akinek valódi "barátságá" a mai napig kérdéses.
Nagy Levin, akirõl senki se sejti, hogy miért híres.
Galamb (Jules Manfred Harrincourt), a türhetetlen légiós, aki meg akar halni (persze nem sikerül neki), egészen addig, amíg nem találkozik Magde Russellel, azután meg kell oldania barátaival a Szahara-vasút problémáját, sõt egy lázadást is le kell vernie.
Troppauer Humér: érzékeny lelkû, mindemellett bivaly erõs költõ. Költészete kevés megértésre talál környezetében.
Wagner úr: Elõéletérõl keveset tudni. Valamikor a telegráf felfedezése elõtt részegedett le, azóta szinten tartja magát. Egy hatalmas pofonaól egyszer belezuhant egy kék zománcfestékbe, azóta kék szakállal járja a világot. Néha operarészleteket énekel, mindenkit Sztrovacseknek hív. Egy expedícióra az összes eszköz, amit magával vitt egy csokor száraz virág és egy kajájt volt.

[1] Születése bejegyezve a Budapest VII. ker. polgári születési akv. 976/1905. folyószáma alatt; hasonmásban közreadva (Budapest Fõváros Levéltára): Az ellopott tragédia. Rejtõ Jenõ-emlékkötet; PIM – Infopoly, Bp., 2015, 333. old.

[2] 1905. március 29. Rejtõ Jenõ születése. www.rubicon.hu. (Hozzáférés: 2016. szeptember 1.)

[3] Magyar Elektronikus Könyvtár (MEK) / Hungarian Electronic Library. mek.oszk.hu. (Hozzáférés: 2016. szeptember 1.)

[4] Hetven éve halt meg Rejtõ Jenõ. Könyves Blog (2013) (Hozzáférés: 2017. febr. 7.)

Forrás: https://hu.wikipedia.org/wiki/Rejtõ_Jenõ

